# Український мовний пакет для VS Code

Цей мовний пакет створено у зв'язку з тим, що Microsoft відмовляється додати офіційну підтримку української мови для інтерфейсу в Visual Studio Code.

Переклад неофіційний, створений переважно за домомогою інструментів машинного перекладу.

Періодичні оновлення плануються, але не гарантуються.

**Підтримати, сказати "Дякую" або задонатити на оплату хостингу та ChatGPT можна через [Монобанку](https://send.monobank.ua/jar/39QFXyjABk)**


## Встановлення

- У вікні VSCode натисніть <kbd>Ctrl</kbd> + <kbd>Shift</kbd> + <kbd>X</kbd> (або для Mac <kbd>Command ⌘</kbd> + <kbd>Shift ⇧</kbd> + <kbd>X</kbd>), щоб відкрити **Панель розширень** і встановіть одним із методів, описаних нижче.

### Рекомендований метод

- В полі пошуку напишіть `Ukrainian` та виберіть **Ukrainian Language for VS Code**
- У вікні з описом розширення натисніть кнопку `Install`

Більш детально про встановлення розширень з Маркетплейсу в [офіційній документації](https://code.visualstudio.com/docs/editor/extension-marketplace#_install-an-extension).

### Альтернативний метод

- Завантажте останню версію мовного пакета з розділу [Releases](https://github.com/mrkaktuz/vscode-language-pack-uk/releases)
- В меню **Панелі розширень** (*іконка у вигляді <kbd>...</kbd> справа зверху Панелі розширень*) оберіть пункт `Установка з VSIX...`
- Виберіть раніше завантажений файл мовного пакету

Додаткові відомості про ручну установку розширень [тут](https://code.visualstudio.com/docs/editor/extension-marketplace#_install-from-a-vsix).


## Використання

Якщо після встановлення мовного пакету VS Code не запропонував автоматично застосувати встановлену мову, то ви можете перевизначити мову відображення через **Налаштування**.

- Натисніть <kbd>Ctrl</kbd> + <kbd>Shift</kbd> + <kbd>P</kbd> (або для Mac <kbd>Command ⌘</kbd> + <kbd>Shift ⇧</kbd> + <kbd>P</kbd>), щоб відкрити **Палітру команд**
- Почніть вводити `display`, щоб відфільтрувати список команд і оберіть `Configure Display Language`
- Відкриється список встановлених мов, виберіть **Ukrainian**

Додаткові відомості: [Документація](https://code.visualstudio.com/docs/getstarted/locales).


## Участь

Зважаючи на те, що переважна частина перекладу виконана за допомогою машинного перекладу, вітається будь-яка допомога в виправленні помилок та поліпшенні перекладу.


## Ліцензія

На вихідний код і рядки перекладу поширюється ліцензія [MIT](https://github.com/mrkaktuz/vscode-language-pack-uk/blob/main/LICENSE.md).


## Подяка

За основу взятий переклад від [Yevhen Peliukhnia](https://github.com/Peluhnya/vscode-loc/), за що йому велика подяка.


**Слава Україні!**